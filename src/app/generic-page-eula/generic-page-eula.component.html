<app-generic-page>
  <h1 i18n>
    יודעת - מרכז ידע נשים ומגדר
  </h1>
  <h4 i18n>
    תקנון שיתוף בתוכן דיגיטלי ותנאי שימוש באתר 
  </h4>
<h2 i18n>כללי</h2>
<p i18n>מרכז הידע, נשים ומגדר "יודעת" (להלן: "מרכז הידע" או "מרכז הידע 'יודעת'") הינו מרכז ידע אינטרנטי להנגשה של ידע בנושאי מגדר ופמיניזם, המעמיד לרשות הציבור תכנים ומקורות מידע מגוונים בנושאים אלה, ללא תשלום ובכפוף לתנאי תקנון זה (להלן: ה"תקנון" או "תנאי השימוש"). מרכז הידע הוא פרויקט משותף של מכון ון ליר בירושלים, הסדנה לידע ציבורי ומוסד שמואל נאמן. כתובת לשליחת מכתבים למרכז הידע הינה info@yodaat.org. אתר האינטרנט של מרכז הידע פועל בכתובת האינטרנט www.yodaat.org ובכל כתובת אחרת שיקבע מרכז הידע.</p>
<p i18n>מטרתו של מרכז הידע "יודעת" הינה להנגיש מידע וידע הקיימים בתחום נשים ומגדר באופן נוח וידידותי, ולהציע אותם באופן חופשי ופתוח. משום כך, השאיפה היא שחומרים המוצגים במרכז הידע יהיו תחת רישיונות שימוש פתוחים. ידע שנוצר על ידי  צוות מרכז הידע מוצע למשתמשות תחת רישיון שימוש פתוח. </p>
<p i18n>מטרת התקנון של מרכז הידע הינה, בין היתר להסדיר את המנגנון ותנאי השירות המוצעים. כל פעולה של שיתוף ושימוש בתוכן הדיגיטלי באתר האינטרנט של מרכז הידע (להלן: "אתר יודעת" או "אתר") תתבצע על-פי תקנון זה. </p>
<p i18n>השימוש באתר, לרבות בתכנים הכלולים בו ובשירותים השונים בו, מעיד על הסכמתך לתנאי השימוש באתר ולכל תנאי אחר המופיע באתר, לרבות מדיניות הפרטיות באתר. </p>
<p i18n>מרכז הידע "יודעת" ומי מטעמו שומרים על זכותם לשנות מעת לעת את התכנים הזמינים באתר, לרבות הוספה ו/או הסרה, ללא הודעה מראש. כמו גם, לשנות את תנאי השימוש מעת לעת ועל המשתמשות באתר לבחון תנאים אלה ולהתעדכן בשינויים. התנאים רלוונטיים לשימוש באתר בכל דרך שבה רואים את האתר - בין אם באמצעות מחשב ובין אם בטלפון הנייד ובין אם בדרך אחרת.</p>
<p i18n>השירותים והתכנים באתר ניתנים לשימוש כמות שהם. הם נועדו לספק מידע בלבד והמשתמשת מסכימה כי היא בלבד תישא בכל סיכון ואחריות לכל נזק ו/או הפסד שיגרמו לה בגין השימוש באתר, או כתוצאה מהסתמכות על התכנים באתר. מרכז הידע "יודעת", אינו אחראי לתוכן הכתוב, ובכלל זה למידת דיוקו, אמינותו או אמיתותו.  </p>
<p i18n>בכל מקום בו התקנון נוסח בלשון אישה מטעמי קיצור, הנאמר בו חל אף על גברים. </p>

<h2 i18n>הגדרות</h2>
<p i18n>"חוק זכות יוצרים" - חוק זכות יוצרים, התשס"ח-2007.</p>
<p i18n>"יצירה נגזרת" - כהגדרתה בחוק זכות יוצרים.</p>
<p i18n>"מטה-דאטה" - לרבות כל המידע על מקור התוכן, יוצר/ת התוכן, הנושאים הנדונים בתוכן ולמעט תקציר של התוכן.</p>
<p i18n>"תוכן" - כל יצירה כהגדרתה בחוק זכות יוצרים.</p>
<p i18n>"תקציר" - הסבר קצר על התוכן.</p>
<h2 i18n>השימוש באתר</h2>
<p i18n>השימוש באתר "יודעת" וקריאת התכנים שיועלו אליו יהיו פתוחים לכל, ללא צורך בהרשמה מוקדמת או יצירת חשבון משתמשת אישי.</p>
<p i18n>השימוש באתר נעשה באחריותה הבלעדית של המשתמשת ומרכז הידע "יודעת" לא יישא בכל אחריות לכל נזק ישיר או עקיף שייגרמו למשתמשת או למי מטעמה או לצד שלישי, לרבות כל הפסד, אובדן או הוצאה הנובעים במישרין או בעקיפין מהשימוש באתר או בתכניו. </p>
<p i18n>התכנים הניתנים באתר ניתנים כפי שהם ולא ניתן להתאימם לצרכים של כל אדם ואדם. למשתמשת אין כל טענה, תביעה או דרישה ממרכז הידע "יודעת" בגין האתר על שירותיו השונים. מרכז הידע "יודעת" לא מתחייב ולא אחראי לחשיפת התכנים המפורסמים בו או לתגובות שיגרור הפרסום של התוכן באתר או לכל נזק שייגרם במישרין או בעקיפין מהעלאת התכנים לאתר.</p>
<p i18n>מרכז הידע "יודעת" עושה כל שביכולתו לספק שירות רציף, בטוח וללא מגבלות. עם זאת מרכז הידע "יודעת" אינו יכול להתחייב כי האתר לא יופרע בפעילותו או לא ישובשו תכניו, וכי האתר יהיה חסין מתקיפות, נזקים, תקלות, בעיות או כשלים - לרבות בתוכנה, בחומרה בין אם אצל מרכז הידע "יודעת" או מי מספקי השירות שלו.</p>
<p i18n>האתר אינו דורש רישום, אולם מי שנרשמה לאתר על מנת להימנות על שירותים שונים שמוצעים באתר, תידרש להירשם בין אם באמצעות מדיה חברתית ובין אם באמצעות כתובת דואר אלקטרוני וסיסמה. על הפרטים שמוסרים להיות אמיתיים, מדוייקים ומלאים. עליך לשמור את שם המשתמשת ואת הסיסמה בסודיות, על מנת למנוע שימוש לרעה בהם. יש להחליף את הסיסמה לאתר מעת לעת ולפחות אחת לשישה חודשים.</p>
<p i18n>המידע שתמסרי בעת הרישום יישמר בידי מרכז הידע "יודעת" וייעשה בו שימוש בהתאם למדיניות הפרטיות של האתר, המהווה חלק בלתי נפרד מתנאי שימוש אלה. </p>
<p i18n>צוות מרכז הידע "יודעת" רשאי שלא לאפשר למשתמשת גישה לשירותי האתר הדורשים רישום, על פי שיקול דעתו הבלעדי. בנוסף, צוות מרכז הידע "יודעת" רשאי לחסום את הגישה לשירותים הדורשים רישום במקרים בהם - הפרטים שנמסרו אינם נכונים; המשתמשת התחזתה לאדם אחר; המשתמשת ביצעה או ניסה לבצע מעשה או מחדל האסורים על פי חוק או סייעה לכך או עודדה לכך; המשתמשת הפרה את תנאי השימוש באתר, לרבות את מדיניות הפרטיות; המשתמשת ניסתה למנוע מאחרת את הרישום לאתר; המשתמשת העבירה לשימושה של אחרת את פרטי ההתקשרות שלה לאתר "יודעת". </p>

<h2 i18n>מדיניות שיתוף תכנים באתר "יודעת"</h2>
<p i18n>כללי שיתוף תכנים באתר "יודעת"</p>
<p i18n>צוות מרכז הידע "יודעת" יאפשר מספר דרכים לשיתוף תכנים:            </p>
<p i18n>פניה יזומה אל מרכז הידע "יודעת":</p>
<p i18n>המבקשות לשתף חומרים באתר, מוזמנות להציע אותם באמצעות משלוח מייל לכתובת הדואר האלקטרוני הבאה:  info@yodaat.org. אל הבקשה יש לצרף את התוכן המבוקש לפרסום, בפורמט דיגיטלי מקובל, כפי שייקבע מעת לעת על ידי צוות מרכז הידע "יודעת". אנו מעודדות את הפונות לשתף את הידע או המידע שברשותם באופן חופשי ותחת רישיון שימוש פתוח.</p>
<p i18n>צוות מרכז הידע "יודעת" ידון בכל בקשה לשתף מידע באמצעות האתר, ויחליט, על פי שיקול דעתו הבלעדי, אם לקבלה אם לאו.</p>
<p i18n>פרסומים אשר יכללו תכנים פוגעניים מכל סוג שהוא, ובכלל זה גם תכנים שיש בהם חשש להוצאת לשון הרע, הסתה, פגיעה בפרטיות, אמירות גזעניות, אמירות פוגעניות על רקע של מגדר, גזע, אמונה דתית, נטייה מינית וכיו"ב, או אם עולה מהם בעיה אחרת לא יפורסמו.</p>
<p i18n>פניה יזומה של צוות מרכז הידע "יודעת", על פי שיקול דעתו</p>
<p i18n>צוות מרכז הידע "יודעת" רשאי לפנות באופן יזום לגורמים שונים בהצעה לשתף את התכנים שלהם מסוגים שונים.</p>
<p i18n>אין בפנייה היזומה מצד צוות מרכז הידע "יודעת" אל הגורמים השונים בבחינת הבטחה לפרסום התכנים כאמור. צוות מרכז הידע "יודעת" ידחה על פי שיקול דעתו הבלעדי חלק מהחומרים או את כולם, לרבות תכנים פוגעניים מכל סוג שהוא, ובכלל זה גם תכנים שיש בהם חשש להוצאת לשון הרע, הסתה, פגיעה בפרטיות, אמירות גזעניות, אמירות פוגעניות על רקע של מגדר, גזע, אמונה דתית, נטייה מינית וכיו"ב או אם עולה מהן בעיה אחרת.</p>
<p i18n>בכל מקרה, צוות מרכז הידע "יודעת" לא יעסוק בעריכה מכל סוג שהוא של התכנים/חומרים שישלחו אליו. מרכז הידע "יודעת"  או כל גורם אחר מטעמו אשר אחראי על הפעלת אתר "יודעת" לא יישאו באחריות לתכנים, וזו תחול על הגורמים שמסרו את התכנים בלבד.</p>
<p i18n>צוות מרכז הידע "יודעת" משאיר לו את הזכות ואת שיקול הדעת הבלעדי להסיר תכנים מהאתר בכל עת ובכלל זה, אם עולה חשד להפרת זכויות. גורם אשר העביר תכנים ל"אתר יודעת", מתחייב בעת ההעברה לעדכן את צוות מרכז הידע "יודעת" בכתב לכתובת המייל של האתר אם תעלה בעיה הנוגעת לתוכן שהועבר לאתר "יודעת", מייד עם היוודע הדבר. בנוסף, הגורם שהעביר את התכנים רשאי לחזור בו מהעברתם בכל שלב בהודעה בכתב, אולם המידע אודות התוכן (מטה-דאטה וכדומה) יישאר באתר "יודעת" ויעודכן בהתאם לצורך, לפי שיקול דעתו של צוות מרכז הידע "יודעת" וניתן יהיה לעשות בו שימוש, אלא אם כן יוחלט אחרת. הסרת התוכן על ידי צוות מרכז הידע "יודעת" ייעשה תוך פרק זמן סביר מיום קבלת הפנייה.  </p>
<p i18n>צוות מרכז הידע "יודעת" מציע לפרסם את התכנים השונים המועברים אליו תחת אחד מרישיונות creative commons, רישיונות פתוחים המאפשרים לבחור כי רק "חלק מהזכויות שמורות". ישנם 7 רישיונות שימוש של creative commons. חלקם מתירים שימוש מסחרי, עשיית יצירות נגזרות ושיתוף יצירות נגזרות תחת אותו רישיון (השארת היצירות החדשות גם כן בשיתופיות).     </p>
<p i18n>המלצת צוות מרכז הידע "יודעת" היא לפרסם תחת רישיון CC-BY-SA, אשר מהווה אף את רישיון השימוש באתר ויקיפדיה. רישיון זה מאפשר לציבור לעשות שימוש כלשהו בתוכן אליו מוצמד הרישיון, תוך מתן קרדיט ליוצר/ת ותוך שמירת יצירות הנגזרות מיצירה זו אף הן בשיתופיות. מטרת הרישיונות הפתוחים היא  לעודד את השימוש בחומרים והפצתם לשם השמירה על המידע והידע. כך, הציבור הרחב יודע בוודאות רבה יותר מהם השימושים שמותר לעשות בתכנים, מהם השימושים האסורים ומהם התנאים לשימוש. באמצעות רישיונות שימוש אלה התוכן לרוב מופץ בבמות רבות יותר ונחשף בפני אנשים רבים יותר.</p>

<h2 i18n>הצהרה והתחייבות בעניין זכות קניין רוחני וזכויות אחרות בעת העברת תכנים למרכז הידע "יודעת"</h2>
<p i18n>עצם משלוח התכנים לפרסום או מתן הסכמה כתובה לשיתופם באתר "יודעת" יהווה התחייבות והצהרה של שולחי התוכן כי הם בעלי הרשאה חוקית מלאה להעביר את התכנים במלואם (לרבות תמונות, למשל, אם שולבו בהם) לפרסום, ואין בהעברת החומר משום הפרת זכות יוצרים או זכות פטנט של מאן דהוא או פגיעה בזכות אחרת לרבות, סוד מסחרי, הזכות לפרטיות, הזכות לשם טוב (לשון הרע) וכיו"ב. כל זאת, בכפוף לכך שאם יתגלה כי ההצהרה שניתנה אינה נכונה או אם שולחת התוכן תבקש להסירו מסיבות אחרות - שולחת התוכן תעדכן בהקדם האפשרי בכתב כי יש להסיר את התוכן כאמור בסעיף 16 דלעיל. </p>
<p i18n>בכל מקרה בו תוגש נגד מרכז הידע "יודעת" או מי מבין השותפים לפרויקט "יודעת" או נגד כל אישיות משפטית מטעמם אשר תתפעל את מרכז הידע או את אתר "יודעת", תביעה משפטית לרבות בגין הפרת זכויות יוצרים בתוכן שהועלה לאתר, תעמודנה בפני מי ששלחו ו/או אישרו את התוכן לפרסום שתי האפשרויות הבאות: </p>
<p i18n>(1) להשאיר את ניהול התובענה בידי מכון ון ליר או מי מטעמו, כאמור, ולשלם למכון ון ליר או לכל גורם כאמור כל סכום שייפסק נגדם, אם ייפסק, בתום ההליך או; </p>
<p i18n>(2) לקבל על עצמם את ניהול התביעה, בשמם ובשם מכון ון ליר או בשם כל גורם אחר מטעמו, ולשאת בתוצאת ההליך, כפי שתתקבלנה עם סיומו.</p>
<p i18n>מרכז הידע "יודעת" עושה כל שביכולתו לשמור על כלל הזכויות המשפטיות לרבות על זכות היוצרים. עם זאת, אם גילית חשד להפרה של זכות יוצרים או כל זכות אחרת, אנא פני לכתובת הדואר האלקטרוני info@yodaat.org ואם אכן קיימת הפרה אנו נפעל להסרת התכנים או לקבלת האישורים הנדרשים בתוך פרק זמן סביר מרגע קבלת הפנייה. </p>


<h2 i18n>קניין רוחני ואופן השימוש בתכני האתר</h2>
<p i18n>זכויות הקניין הרוחני, לרבות זכויות היוצרים ביצירות ובתכנים המוצגים באתר הם בבעלות מרכז הידע "יודעת" ו/או היוצרים ו/או המו"לים ו/או צדדים שלישיים ו/או בנחלת הכלל, הכל כמפורט לצד היצירה הרלוונטית.</p>
<p i18n>   אין לשכפל, להעתיק, לצלם, להקליט, לתרגם, לאחסן במאגר מידע, לשדר או להעביר בכל דרך או אמצעי, או לעשות כל שימוש בחומרים המצויים באתר, בתמורה או שלא בתמורה, ללא קבלת אישור, בכתב ומראש, מאת בעלי/ות זכויות היוצרים בהם, אלא אם הוצמד אל התכנים רישיון שימוש מסוג Creative commons. אין בסעיף זה בכדי לגרוע מהשימושים המותרים על פי חוק זכות יוצרים, או כל דין אחר.</p>
<p i18n>אם תכנים הועלו לאתר "יודעת" והוצמד להם רישיון שימוש מסוג Creative Commons, ניתן לעשות שימוש בתוכן על פי הרישיון כאמור. העושה שימוש בתוכן בניגוד לרישיון שהוצמד אליו, מפרה אף את הרישיון. </p>
<p i18n>על המשתמשת האחריות הבלעדית לברר את מצב הזכויות ביחס לתוכן כלשהו באתר בטרם יעשה בו שימוש. </p>
<p i18n>כל המטה דאטה באתר "יודעת" ניתן תחת רישיון פתוח וחופשי Creative Commons BY (CC-BY)  (הקובע כי יש זכות יוצרים ביצירה, אולם ניתן לעשות שימוש ביצירה כל עוד נותנים קרדיט). אנו מזמינות את הציבור לעשות בו שימוש. התקצירים אינם נכללים במטה דאטה ובהם כל הזכויות שמורות כאמור בסעיף 22 לעיל, אלא אם הוצמד אל התכנים רישיון שימוש אחר. ניתן לפנות לצוות מרכז הידע "יודעת" בכל עניין הקשור לתנאי שיתוף ושימוש בתוכן המופיע באתר באמצעות כתובת מייל info@yodaat.org .</p>
<p i18n> אסור לקשר לאתר ולתכניו ממקורות המכילים תכנים שאינם חוקיים או הקוראים לפעילות בלתי חוקית, תכנים פורנוגרפיים, תכנים המעודדים להסתה ולגזענות, תכנים הקוראים לצמצום חופש הביטוי ולתכנים כגון אלה.</p>
<p i18n>מרכז הידע "יודעת" אינו אחראי לכל נזק שייגרם כתוצאה מהצגה כלשהי של תכנים באתר (לרבות מתן קישור). על המפנה לתכני האתר או לאתר, האחריות המלאה והבלעדית לכך. המפנה לתכני האתר או לאתר מתחייבת לשפות את מרכז הידע בגין כל נזק שייגרם כתוצאה מכך. </p>
<p i18n>צוות מרכז הידע "יודעת" רשאי לתת קישורים לאתרים אחרים. ברוב המקרים לצוות מרכז הידע "יודעת" אין שליטה בתכנים או פיקוח עליהם, ואין לו כל קשר אליהם. לעיתים קישורים אלה עלולים לא לעבוד (קישור ריק) וצוות מרכז הידע "יודעת" רשאי להסירם או לא לעדכנם על פי שיקול דעתו הבלעדי. יתר על כן, צוות מרכז הידע "יודעת" מסיר כל אחריות לתכנים באתרים אלה וכן לנזקים שייגרמו כתוצאה משימוש בתכנים אלה.</p>
<p i18n>אין להפעיל או לאפשר להפעיל כל יישום של מחשב או כל אמצעי אחר, לרבות תוכנות מסוג Crawlers, Robots  וכדומה, לשם חיפוש, סריקה, העתקה או אחזור אוטומטי של תכנים מהאתר. בכלל זה, אין ליצור ואין להשתמש באמצעים כאמור לשם יצירת לקט, אוסף או מאגר שיכילו תכנים או מידע מהאתר, אלא אם רישיון השימוש הצמוד לתכנים מאפשר זאת;</p>
<p i18n>אין להציג תכנים מהאתר בתוך מסגרת (Frame), גלויה או סמויה;</p>
<p i18n>אין להציג תכנים מהאתר בכל דרך שהיא – ובכלל זה באמצעות כל תוכנה, מכשיר, אביזר או פרוטוקול תקשורת המשנים את עיצובם או מחסירים מהם תכנים או מידע;</p>
<p i18n>אין לקשר לתכנים מהאתר שאינם דף הבית של האתר ("קישור עמוק") ואין להציג, או לפרסם תכנים כאמור בכל דרך אחרת, אלא אם הקישור העמוק יהיה לדף אינטרנט באתר במלואו וכפי שהוא (AS IS) כך שניתן יהיה לצפות ולהשתמש בו באופן זהה לחלוטין לשימוש ולצפייה בו באתר. במסגרת זו, חל איסור לקשר לתכנים מהאתר במנותק מדפי האינטרנט שבהם הם מופיעים באתר (לדוגמה – אסור לקשר במישרין לסרטון וידאו באתר, אלא לעמוד המלא שבו הוא מופיע). כמו כן, על כתובתו המדויקת של דף האינטרנט באתר להופיע במקום הרגיל המיועד לכך בממשק המשתמשת (לדוגמה – בשורת הכתובת (Status Bar) בדפדפן המשתמשת). אין לשנות, לסלף או להסתיר כתובת זו ואין להחליפה בכל כתובת אחרת.</p>

<h2 i18n>תפעול האתר ושינוי מדיניות </h2>
<p i18n>מרכז הידע "יודעת" יהיה רשאי, לפי שיקול דעתו הבלעדי, להחליט על הפסקת ההפעלה של "יודעת" ובכלל זה של האתר, באופן חלקי או מלא, בכל עת, ומבלי להתחייב בפיצוי כלשהו בשל כך או בהודעה מוקדמת.</p>
<p i18n>מרכז הידע "יודעת" רשאי להעביר את ניהול "יודעת" לגוף אחר, ללא הודעה מראש, בכפוף לדרך קבלת ההחלטות במרכז הידע.</p>
<p i18n>מרכז הידע "יודעת" ינקוט אמצעי אבטחת מידע סבירים, כמקובל, להגנה על הקבצים שיועלו לאתר. עם זאת, מרכז הידע "יודעת" לא יישא באחריות במקרה של שימוש לא מורשה בתכנים או בשיבוש תכנים וכיו"ב, כמפורט אף במדיניות הפרטיות.</p>
<p i18n>צוות מרכז הידע "יודעת" יהיה רשאי לשנות מעת לעת את תנאי השימוש באתר ו/או מדינות הפרטיות. אם יבוצעו שינויים מהותיים תופיע על כך הודעה בעמוד הבית של אתר "יודעת" 7 ימים לפני כניסת השינוי לתוקף. עם זאת, אם התיקון מחוייב על פי דין - ישונה לאלתר ותיתן הודעה על כך באתר הבית של אתר "יודעת". אם המשתמשת לא מסכימה לשינוי, היא רשאית לחדול מלעשות שימוש באתר ואם נרשמה אליו - לבקש את הסרת רישומה מהאתר. צוות מרכז הידע "יודעת" יסיר את המשתמשת תוך פרק זמן סביר מרגע הגשת בקשתה. </p>

<h2 i18n>פרטיות</h2>
<p i18n>מרכז הידע "יודעת" מתחייב לשמור על פרטיות המשתמשות באתר בכפוף לכל דין. מדיניות הפרטיות של האתר מהווה חלק בלתי נפרד מתנאי השימוש באתר. מדיניות הפרטיות עשויה להשתנות מעת לעת. כאמור, על המשתמשת מוטלת האחריות להתעדכן.  </p>

 <h2 i18n>דין וסמכות שיפוט</h2>
<p i18n>על השימוש באתר יחולו דיני מדינת ישראל בלבד. מקום השיפוט הבלעדי של כל עניין העולה משימוש באתר הינו בתי המשפט במחוז ירושלים, ישראל. </p>

<p i18n>* הנוסח בעברית של התקנון ותנאי השימוש הוא הנוסח התקף מבחינה משפטית, אם יש אי התאמה או סתירה בין הנוסחים (עברית/ערבית/אנגלית).</p>

</app-generic-page>
